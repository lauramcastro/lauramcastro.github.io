---
title: "Reenxeñaría dun programa de pesado de colorantes"
author: "López Schmidt, Gabriel Alejandro"
degree: "Grao en Enxeñaría Informática"
uri:  http://hdl.handle.net/2183/34041
date: 2023-09-01 00:00:00 +0200
---
A firma italiana Termoelettronica ten un conxunto de software para o control de maquinaria de tinturaría de prenda confeccionada. Cada software é específico para una tarefa, e existe un para o pesado de colorante, normalmente sólido (en pó), mediante control de báscula. Dito programa, recibe unha orde de pesado e baseándose nunha base de datos de colorantes e mediante escaneado do código de barras e a medida dunha báscula compatible, permite a pesada dunha fórmula de cor. Unha vez aprobada a pesada, o sistema da luz verde e pode xerar un recibo de confirmación. Cada vez que a pesada é validada, almacénase esa información (colorantes implicados, cantidades, pesador, tempo) para poder continuar co proceso produtivo. Este programa actualmente non funciona nin está integrado na liña de produción de Lavamar S.A., o que na práctica significa que o sistema de pesada é manual sen ningún tipo de control nin auditoría, alén da propia capacidade do pesador para facer ben o traballo. Así pois, o obxectivo deste Traballo Fin de Grao é desenvolver un substituto dese software para integralo nun sistema de produción heteroxéneo, con participación de sistemas da empresa SETEX, a propia Termoelettronica, TregiSistemi, e outros.
