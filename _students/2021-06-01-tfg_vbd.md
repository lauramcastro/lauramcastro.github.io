---
title: "Aplicación web altamente escalable para un xogo de dedución social"
author: "Valcárcel Barbeito, Diego"
degree: "Grao en Enxeñaría Informática"
uri:  http://hdl.handle.net/2183/28648
date: 2021-06-01 00:00:00 +0200
---
A interacción social a través da tecnoloxía está vivindo un grande aumento en usuarios activos, tanto por motivos laborais como de ocio. Porén, entretementos clásicos e "analóxicos" como os xogos de mesa poden atopar o seu lugar neste contexto e acomodar as novas persoas usuarias de xeito máis accesible. Neste proxecto impleméntase unha versión do xogo de dedución social Mafia nunha aplicación web.

Mafia é un xogo de dedución social onde os participantes están divididos en dous grupos:o campesiñado e a mafia. A mafia é un subconxunto reducido con coñecemento e habilidades especiais, que tenta eliminar ao campesiñado, desinformado malia constituír a maioría. O xogo transcorre por quendas consecutivas e repetitivas (día e noite), durante as que se realizanun certo número de accións (por exemplo, xulgar a alguén sospeitoso polo día ou eliminar inocentes pola noite).

O produto final deste traballo é unha aplicación desenvolvida en Elixir, que implementaa lóxica do xogo, e unha aplicación web feita usando o marco de desenvolvemento web da linguaxe, Phoenix. O sistema resultante adapta as regras de Mafia e facilita a creación de partidas para xogar cun grupo de coñecidos, de forma sinxela e sen obstáculos. O seu deseño está orientado a conseguir unha alta escalabilidade e tolerancia a fallos. Ademais, faise un uso intensivo de probas baseadas en propiedades para conseguir unha validación da lóxica máis exhaustiva da que se podería obter cos métodos de probas máis tradicionais.
