---
title: "ChatGPT e o nesgo de automatización"
event: "La Opinión de A Coruña"
category: artigo
source: https://archive.is/NJIqn
date: 2025-05-25 00:00:00 +0200
---
Desde hai cousa de algo máis de ano e medio semella que convivimos cunha nova xeración de ferramentas destinadas a mudar o xeito no que abordamos certo tipo de tarefas no noso día a día. Refírome, naturalmente, a ChatGPT e semellantes, como Gemini, cada día máis integrado nos móbiles Android de Google; Llama, a quen Meta (Facebook) nos anima a preguntar calquera cousa desde a última actualización dos nosos WhatsApp; ou Copilot, que de seguro non pasou desapercibido para as persoas que usan acotío os produtos ofimáticos de Microsoft.
