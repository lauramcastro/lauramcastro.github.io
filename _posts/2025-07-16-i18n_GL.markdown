---
layout: post
title:  "Benvidas as linguas!"
excerpt: "Eu queria un sitio multilingue."
date:   2025-07-16 16:04:00 +0200
lang: gl
ref: i18n
categories: post
tags:
  - updates
  - website
---
O último requisito funcional que pretendía para esta web reconstruída era algo que faltaba na versión anterior e que me perseguía desde facía tempo: a internacionalización.

A miña lingua nai é o español, mais sendo filla dunha familia galega, vivindo na Galiza a maior parte da miña vida e considerando o declive de falantes que o galego sofre desde hai décadas, decidín facerme galegofalante. É a lingua que emprego no meu día a día e tamém nas miñas aulas. Porén, sabemos que o inglés é a _lingua franca_ da academia, e por iso a miña anterior web só estaba en inglés. Os tempos eran chegados de o corrixir.

Jekyll ten plugins para facilitar a tarefa de crear un sitio multilingüe, mais tendo en conta que este sitio corre en GitHub Pages e as restricións que isto impón, procurei unha solución á marxe de plugins. Dos moitos posts e webs que atopei, [este][jpallares] foi o que me inspirou finalmente.

Agora, mensaxes coma esta presentan na cabeceira a opción de se ler en outras linguas, caso exista tradución. Desfrútao!

[jpallares]: https://juan.pallares.me/configura-jekyll-multi-idioma-sin-plugin/