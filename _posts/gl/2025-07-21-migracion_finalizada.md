---
layout: post
title: "Migración finalizada"
excerpt: "Formatos e contidos mínimos están listos!"
date: 2025-07-21 19:02:00 +0200
permalink: /:title/
lang: gl
ref: migracion
categories: post
tags:
  - updates
  - website
---
Tras das últimas actualizacións, penso que podo dar por finalizada a migración desta web. Despois da [decisión tecnolóxica inicial]({% post_url gl/2025-07-11-nova_version %}), a [personalización]({% post_url gl/2025-07-14-personalizando %}), e a incorporación de [diferentes linguas]({% post_url gl/2025-07-16-i18n %}), ficaban por encher as diversas seccións: [publicacións](/publicacions), [docencia](/docencia), [divulgación](/divulgacion) e [proxectos](/proxectos) (na orde na que os fun incorporando).

Non todo o que había da versión anterior da web está replicado de volta, e tamén hai contido novo que antes non estaba incluído (nomeadamente, os proxectos, tanto de [investigación](/proxectos) como os do [estudantado](/docencia#student-projects) que superviso).

Do que ficou atrás, dáme mágoa non ter un arquivo de podcasts, pois esa é información que non está doadamente accesible en ningures. Mais penso que o axeitado será incorporar nalgún momento un arquivo de actividades (entre as que estarían os podcasts), outro de proxectos, outro de publicacións e outro de docencia, pois todas estas páxinas irán medrando co tempo, e poderían de feito facelo rapidamente se vou incorporando contido cara atrás no tempo.
